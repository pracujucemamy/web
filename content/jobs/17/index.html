+++
title = "OZ Vagus - Fundraiser/-ka pre individuálne darcovstvo"
slug = "17"
+++

<div class="container mb-5">
    <div class="row justify-content-around">
        <div class="col-6 col-md-2 mt-3"><img src="logo-vagus.png" class="img-fluid" width="450"></div>
        <div class="col-md-8">
            <h1>OZ Vagus</h1>
            <h2>Fundraiser/-ka pre individuálne darcovstvo"</h2>
            <p>
                <strong>Miesto: </strong>Bratislava - kancelária a aj práca z domu<br/>
                <strong>Forma: </strong>TPP (polovičný úväzok)<br/>
                <strong>Flexi faktor: </strong>skrátený úväzok - 20 hodín týždenne<br/>
                <strong>Plat: </strong>750€ brutto, po pol roku možnosť navýšenia platu o 10%<br/>
                <strong>Očakávaný nástup: </strong>1.11.2021, príp. dohodou<br/>
                <strong>Dátum pridania ponuky: </strong>7.10.2021<br/>
            </p>
            <h2>O firme </h2>
            <p>Občianske združenie Vagus od svojho vzniku v roku 2011 prináša profesionálny inovatívny prístup práce s
                ľuďmi bez domova a vďaka úsiliu realizačného tímu sa mu podarilo vytvoriť a udržať množstvo
                nezastupiteľných projektov a aktivít zameraných na boj s extrémnou mestskou chudobou.
                Riešenie problematiky straty domova nemá na Slovensku dostatočné zastúpenie a aktivity OZ Vagus sú
                dôležitým prínosom pre pozitívne zmeny v našej spoločnosti, ktoré často suplujú povinnosti štátnych a
                komunálnych subjektov.
                Každý rok svojej existencie prinieslo OZ Vagus nový pilotný projekt, ktorý je súčasťou dlhodobej vízie
                odbornej a zároveň ľudskej pomoci ľuďom bez domova (Streetwork s ľuďmi bez domova, DOMEC - denné
                nízkoprahové a integračné centrum, projekt HOUSING CVERNA). Projekty OZ Vagus sú rešpektované
                odborníkmi, verejnosťou a oceňované na medzinárodnej úrovni (napr. ERSTE Foundation Award for Social
                Integration).
            </p>
            <p>Okrem priamej pomoci ľuďom bez domova OZ Vagus pracuje aj na úrovni pozitívnej zmeny verejnej mienky
                prostredníctvom viacerých kampaní a aktivít ako napr. Noc Vonku, Mesiac bez domova (spoluorganizátor),
                výstavy, komunitná práca a pod.
                Dôležitou súčasťou práce združenia je aj aktivita v oblasti legislatívnych zmien týkajúcich sa ľudí bez
                domova na Slovensku. Pripomienkovanie zákonov, tvorba nových legislatívnych návrhov, lobing a
                presadzovanie spoločných cieľov založených na potrebách ľudí bez domova sú aktívnou súčasťou práce OZ
                Vagus v tejto oblasti (dlhodobá spolupráca s Advokátmi Pro Bono, ombudsmankou, členstvá v mnohých
                pracovných skupinách a pod.).
            </p>

            <h2>Náplň práce</h2>
            <p>Do nášho tímu kancelárie OZ Vagus hľadáme zodpovednú a kreatívnu osobu, ktorá bude mať samostatne v
                zodpovednosti individuálny fundraising OZ Vagus.</p>
            <ul>
                <li>príprava pravidelných newsletterov
                <li>práca s darcovskou databázou
                <li>vyhľadávanie príležitostí vhodných na online individuálny fundraising a ich realizácia (vytváranie +
                    správa kampaní + P2P výzvy na Darujme.sk a iné)
                <li>spolupodieľanie sa na koncoročnej zimnej kampani OZ Vagus (nastavovanie kampane z pohľadu
                    individuálneho fundraisingu, tvorba obsahu newsletterov, pravidelné reporty a vyhodnotenie kampane)
                <li>spolupodieľanie sa na agende 2% v rámci individuálneho fundraisingu (nastavovanie kampane z pohľadu
                    individuálneho fundraisingu, tvorba obsahu newsletterov, pravidelné reporty a vyhodnotenie kampane)
                <li>pravidelné reporty k individuálnym darcom a newslettrom a ich interpretácia
                <li>spolupodieľanie sa na tvorbe fundraisingovej stratégie OZ Vagus v oblasti individuálneho
                    fundraisingu a jej realizácia
                <li>rozvoj individuálneho fundraisingu v OZ Vagus
                <li>vytvorenie a spravovanie VIP Klubu podporovateľov
                <li>vyhľadávanie nových trendov v oblasti individuálneho fundraisingu a ich zavádzanie v OZ Vagus
            </ul>


            <h2>Požiadavky</h2>
            <ul>
                <li>reálna skúsenosť s prácou s Mailchimp, Darujme.sk a Google Drive - podmienkou
                <li>práca s grafickým programom (napr. Adobe Photoshop/Adobe Illustrator/Canva) - výhodou
                <li>vysoká miera zodpovednosti a samostatnosti
                <li>parťák do tímu, na ktorého samostatnosť sa dá spoľahnúť :)
                <li>výborný time manažment (schopnosť dobre si naplánovať veci a plán dodržiavať je podmienkou)
                <li>dobré komunikačné zručnosti, obratnosť v práci s textom (dobrá štylistika a copywriting)
                <li>kreativita
                <li>analytické uvažovanie, schopnosť interpretovať dáta podmienkou
                <li>reálny záujem o tému ľudí bez domova (istá miera empatie podmienkou :)
            </ul>


            <h2>Ďalší postup</h2>
            <p>Prosíme Vás o zaslanie ŽIVOTOPISU a MOTIVAČNÉHO LISTU na <a href="mailto:petra.sladok@vagus.sk">petra.sladok@vagus.sk</a>
                s odpoveďou na otázku,
                prečo máte záujem pracovať u nás ako FUNDRAISER pre individuálne darcovstvo. Vybraných kandidátov
                spĺňajúcich požiadavky pozveme na osobný pohovor. Výberové konanie pozostáva z 2 kôl. Po zvážení si
                všetkých kandidátov Vám dáme odpoveď na otázku, či sme prijali práve Vás :).
            </p>
            <p>Kandidáti, ktorí nepriložia k životopisu aj motivačný list, budú automaticky vyradení z výberu.</p>
            <p>Tešíme sa na stretnutie s Vami.</p>

        </div>
        <div class="col-md-2"></div>
    </div>
    <div class="row">
        <div class="col offset-md-2 mt-5">{{< back >}}</div>
    </div>
</div>
