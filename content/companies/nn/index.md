+++

title = "Ako NN zistili, že práca z domu sa vypláca"
subtitle = "Pracovať z domu sa vypláca"
author = "Miroslava Jandorfová"
job = "MHR director, NN Slovensko"
citation = """Home office je o vzájomnej dôvere. Do akej miery sa ju darí budovať záleží aj od zrelosti manažmentu."""

+++

Skupina NN je jedným z lídrov na trhu životného poistenia a dôchodkového zabezpečenia. Opakovane získava prestížne
svetové ocenenia, ktorými sa radí medzi top zamestnávateľov. Ako každá firma, aj NN Slovensko hľadala spôsob, ako
budovať stabilný kolektív a znížiť fluktuáciu. ⅔ ich zamestnancov sa po(pri) práci stará o mladšie deti a preto bol prvý
krok jasný – vytvoriť podmienky na prácu v každej rodinnej situácii.

“ Keď som nastúpila do spoločnosti, firma bola veľmi rodinne nastavená, ale potrebovali sme stabilizovať. Hlbšia analýza
ukázala, že máme v našich radoch veľa šikovných žien-matiek, ktorým sa často doma mení situácia. Držať ich za každú cenu
v kancelárii od 8 do 5 bolo zbytočné. Vedeli sme, že keď im umožníme flexibilitu, práca bude spravená aj keď má ich
dieťa v škole vianočný koncert alebo ochorie a ostane doma,” hovorí Miroslava, HR director pre NN Slovensko.

“Chcem, aby sa ľudia do práce tešili. Ak im k tomu chceme pomôcť, musíme reagovať na ich skutočné potreby. Toto nie ani
tak otázka rozpočtu, ako mentality a zrelosti” dodáva.

V praxi to znamenalo, že aktivity HR reflektovali potreby rodičov v konkrétnom období roka.

## Minimalizovať OČRky a PNky

Pri téme zamestnávania matiek stoja mnohé firmy pred otázkou, ako obmedziť OČRky a PNky. “Keď niekomu ochorie dieťa,
prirodzene hľadá možnosti, ako ostať doma a starať sa oň. V NN preto dbáme na to, aby mal každý možnosť pracovať z domu.
Samozrejme, home office je o vzájomnej dôvere medzi manažmentom a členmi tímu. Obe strany si to dobre uvedomujú”,
vysvetľuje Miroslava. Podstatné je, aby bola práca hotová a to sa dá vo väčšine prípadov overiť na diaľku. Zamestnanci
majú určité ciele a úlohy. Ak sa s manažmentom dohodnú na práci z domu a majú výsledky, tak je na nich, ako si deň
zariadia. “Samozrejme, dôvera je obojstranná záležitosť. **V prvom rade si vyžaduje zrelých manažérov.** Je na nich, ako
si nastavia spôsob práce v tíme a dohody. “Ak by som brala home office ako deň voľna, prejaví sa to na výsledkoch a tým
naštrbím dôveru, ktorú dostanem” dodáva Miroslava. Pri takomto nastavení sa teda podarilo nájsť obojstranne výhodné
fungovanie.

## Produktivita v letnom režime

V letných mesiacoch stáli zamestnanci-rodičia pred ďalšou výzvou: čo s deťmi počas prázdnin? 2-3 týždne sa dali vykryť
tábormi, tí šťastnejší mali k dispozícii starých rodičov. Nechať deti sedieť pred televíziou alebo blúdiť po nákupných
centrách? Ako im zabezpečiť plnohodnotný program počas pracovnej doby? Na túto otázku reagovali v NN veľmi pohotovo –
zorganizovali denný tábor. „Prvé ročníky sme pripravili úplne svojpomocne. Jednoducho sme deťom vyčlenili jednu
mítingovku a rodičia prišli do práce rovno s deťmi. Samozrejme, najprv sme všetko robili “na kolene”. Potom sme zistili,
že jedna z našich zamestnankýň má OZ, ktoré robí detské tábory a začali sme spoluprácu. Neskôr sme uzatvorili
partnerstvo aj s OZ Športovkovo a školou Matky Alexie. O pohyb detí sa teda starali profesionáli a z našej strany
stačilo, aby logistiku koordinovala kolegyňa z HR. Rodičia boli nadšení a vedeli sa sústrediť na prácu. Jedna mamička
dokonca ráno priviezla syna do práce a vrátila sa domov na homeoffice.” Dnes majú deti zamestnancov o program postarané
na celých 8 prázdninových týždňov.

“Chcem, aby sa ľudia do práce tešili. Ak im k tomu chceme pomôcť, musíme reagovať na ich skutočné potreby. Toto nie ani
tak otázka rozpočtu, ako mentality a zrelosti.”

Miroslava Jandorfová, HR director, NN Slovensko

## Kvalita pomocných prác

Popri špecializovanej práci sa vždy nájde nejaká tá čiastková úloha, na ktorú bežne zamestnanci nemajú kapacitu.
Niektoré firmy preto zapájajú aj brigádnikov, väčšinou študentov. V NN sa rozhodli túto prácu distribuovať medzi tie
mamy na materskej, ktoré o ňu prejavia záujem. “Boli to dve muchy jednou ranou – odľahčili sme vyťažené tímy a zapojili
mamy na materskej, ktoré nechceli z pracovných veci úplne vypadnúť” vysvetľuje Miroslava. “Brigádnici by nás možno na
prvý pohľad vyšli lacnejšie, zamestnankyne na MD ale netreba do všetkého zaúčať a sú lojálnejšie. Takúto dohodu si vážia
a preto sa na kvalitu ich práce vieme spoľahnúť”, dodáva. Dôležité bolo pomenovať očakávania oboch strán, obojstranne
výhodné fungovanie sa potom hľadalo ľahšie.

## Uržanie tempa v čase koronakrízy

Po vypuknutí globálnej pandémie koronavírusu bola prvoradým cieľom spoločnosti a jej manažmentu ochrana ľudského
zdravia. Zároveň potrebovala zabezpečiť kontinuitu poskytovania odborných a kvalitných služieb, na ktoré sú klienti a
obchodní partneri spoločnosti zvyknutí. Všetky pracovné povinnosti a termíny úloh teda zostali nezmenené. NN zmenila iba
pracovné prostredie a v režime home office začala pracovať väčšina zamestnancov. Domáca karanténa však priniesla zo
sebou i viacero náročnejších výziev, pred ktorými sa zrazu zamestnanci ocitli. Oddelenie HR teda prinieslo možnosť
bezplatných online konzultácii s odborníkmi na rôzne oblasti – od mentálneho zdravia, vzťahového života až po zdravú
stravu. Počas karantény tiež vznikol nový priestor na vzdelávanie. Príslušnosť k medzinárodnej skupine NN kolegom
umožňuje bezplatne navštíviť a absolvovať zaujímavé edukačné kurzy zamerané na jazyk, odborný rast alebo rozvoj
osobnostných zručností. Ďalší ponúknutý webinár ponúkal tipy ako efektívne spájať domáce povinnosti s pracovnými
povinnosťami, predovšetkým pre pracujúcich rodičov s deťmi. Popri stále meniacej sa situácii bolo tiež dôležité
udržiavať internú komunikáciu s pozitívnym nábojom. Na týždennej báze teda zamestnanci dostávajú praktické tipy ako
zmysluplne zabaviť deti počas pracovného dňa, ako sa udržať v pozitívnom psychickom rozpoložení alebo tipy na online
kultúrne podujatia.

## Výsledok

Ako hovorí Simon Sinek, **manažment nie je zodpovedný za prácu, ale za ľudí, ktorí tú prácu robia.** Zamerať sa na
skutočné potreby zamestnancov môže byť náročné. Niekedy zistíte, že namiesto školenia na nový softvér organizujete
detský tábor. Že realita je iná ako štatistiky od stola. A práve v tom spočíva príležitosť vybudovať stabilný a zdravý
kolektív.

**Čím žijú vaši zamestnanci?**

Ak je pre nich náročné skĺbiť prácu a rodinu, máme pre vás pár tipov. 
