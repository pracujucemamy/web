+++

title = "Ako Curaprox buduje značku férovým prístupom k zamestnancom"
author = "Lucia Rabatinová"
job = "Managing Director, Curaprox"
citation = """Voči mamám vracajúcim sa do práce vnímam obrovské predsudky. 
Všetkých manažérov povzbudzujem, aby takúto ženu vnímali ako veľmi efektívneho a lojálneho zamestnanca."""

+++

Značka Curaprox je na Slovensku synonymom špičkovej ústnej hygieny. Okrem virálne sa šíriacich produktov sa s nimi spája aj veľa osvetových projektov. O kreativite a výnimočnosti firemnej kultúry svedčí aj reakcia na koronakrízu – v čase zatvorených prevádzok sa tím nevzdal a svoju misiu, priniesť lepšie zdravie, plnil ďalej v projekte Kto Pomôže Slovensku. Ako sa im podarilo vytvoriť tím, ktorý aj v čase krízy prichádza s inováciami? “Sme lojálni ku našim zamestnancom, oni su lojálni k nám a vzájomne si dôverujeme”, vysvetľuje Lucia Rabatinová, Managing Director firmy.  “Lojalita nie je len marketingové klišé, týka sa všetkých zamestnancov. Aj tých, ktorí sú na materskej či rodičovskej dovolenke,” dodáva.

Curaprox patrí medzi stredne veľké firmy, školenie a nábor zamestnancov sa teda nerobí masovo. Prioritou bolo budovať zohratý tím, kde sú všetci schopní svoju expertízu využiť v tímovej práci. A keďže tie sa s pôrodom zo dňa na deň nevytratia, každá mama alebo otec na rodičovskej má možnosť zapájať sa do tímu a to do takej miery, ako mu to vyhovuje.

“Chceme, aby rodičia po odchode z pracovného života cítili plnohodnotnú podporu zo strany svojho zamestnávateľa, aby mali možnosť privyrobiť si a takisto zmeniť prostredie, myšlienky a venovať sa vlastnému sebarozvoju. Samozrejme, že popri materskej nepracuje 100% kolegýň. Pracuju len tie, ktore prejavili záujem a súčasne im sadla ponuka a náplň, ktorú dostali,” objasňuje Lucia. Štatistiky ukazujú, že sa pre čiastočné zapojenie rozhoduje približne 50% kolegýň na rodičovskej.

## Ako to vyzerá v praxi

Veľkosť tímov umožňuje, že sa navzájom kolegovia poznajú relatívne dobre. Akonáhle má niekto prácu/úlohu, ktorá presahuje jeho časové kapacity, zadanie “ponúkne” na internom komunikačnom portáli. Takáto distribúcia práce má samozrejme aj svoje úskalia – čo ak sa niekto prihlási a potom mu napr.ochorie dieťa? Ako zabezpečiť, že bude práca spravená v dohodnutom termíne?
V Curaprox platí nasledovné: Rodičia majú v rámci tímu zabezpečenú zastupiteľnosť. V praxi to znamená, že ak sa stane niečo neočakávané, kolegovia sa vedia navzájom vykryť a spoločne úlohu dodať na termín. Tým do veľkej miery opadá stres, či už na strane samotnej mamy alebo celého tímu. V praxi to funguje tak, že kolegovia majú firemný počítač a telefón pokiaľ to je potrebné, majú aj prístup do interných dát. Zamestnávajú ich na Dohodu o vykonaní práce. Pokiaľ ide o inú náplň práce ako tú, z ktorej odišli na materskú dovolenku, možnosťou je aj pracovná zmluva na čiastočný úväzok.

**Všeobecne môžem zhodnotiť, že práca z domu popri dieťati sa ukazuje ako veľmi efektívna. Keďže dieťa poskytuje na prácu len veľmi obmedzený čas, preto sa ho snaží rodič využiť naplno. Nezískava čas na žiadne prestoje, nerušia ho iní kolegovia a dokáže sa plne sústrediť na to, čo je potrebné aktuálne vyriešiť.**


## Udržať človeka

“Jedna vec je možnosť pridať ruku k dielu, iná zase vedomie, že som stále súčasť tímu. Firemné porady sú otvorené aj pre mamy doma. “Ja som si dcéru zobrala do nosiča a prišla som,” spomína Lucia na svoje časy na materskej. Okrem pracovných porád sú rodičia vítaní aj na firemných teambuildingov. Aby mali možnosť aktívne sa zapájať, pozvaní sú aj deti a partneri, ktorí sa o deti starajú. Rovnako odchodom na rodičovskú nestrácajú firemné benefity, ďalej sa môžu zúčastňovať na rozvojových a školiacich aktivitách. “Naša skúsenosť je, že sa nám aj po reťazovej materskej kolegyne vracajú – normálne, schopné a psychicky v poriadku. Niektoré sa popri materskej zapájali a niektoré nie. A to je okay, ”dodáva Lucia.


**“Kolegovia majú firemný počítač a telefón pokiaľ to je potrebné, majú aj prístup do interných dát. Zamestnávame ich na Dohodu o vykonaní práce. Pokiaľ ide o inú náplň práce ako tú, z ktorej odišli na materskú dovolenku, možnosťou je aj pracovná zmluva na čiastočný úväzok.”**

Lucia Rabatinová, Managing Director, Curaprox


## Diverzitou k lepším firemným výsledkom

“Podporujeme rodiny a búrame predsudky. S tými sa stretávam často, cítiť ich aj z otázok, ktoré mi kladú iní CEO, prevažne muži. Keď som dostala ponuku na rolu Managing Directora, bola som v prvých mesiacoch tehotenstva a moja šéfka to vedela. Ak chceme lepšie fungujúce firmy, potrebujeme viac diverzity na riadiacich pozíciách a takáto dôvera je veľký krok k nej. Môj odkaz pre všetkých C-level ľudí: **dôverujte, oceňujte, nesúďte.”** sumarizuje Lucia.

## Výsledok

Curaprox pracuje s ľuďmi, ktorí sú dobrí vo svojej práci, poznajú firmu, kolegov, značku. 



**Čím žijú vaši zamestnanci?**

Ak je pre nich náročné skĺbiť prácu a rodinu, máme pre vás pár tipov. 


